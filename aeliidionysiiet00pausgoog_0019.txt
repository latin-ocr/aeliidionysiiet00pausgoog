4

Cum igitur tres illae collectiones, quac hodie extant, rem
non absolverint, iam exponendum videtur, quibus perducti ra-
tionibus ad novam collectionem parandam accesserimus, et qua
methodo nos plura adhuc prioris doctrinae frustula ex posteri-
orum operibus‚ imprimis ex Eustathii commentariis elicituros
esse speremus.

Ab Eustathio enim quin proficiscendum sit, nullus du·
bito. Ille plurima fragmenta continet, ille ratione quadam sin-
gulari, quae in capite tertio nobis explicanda erit, atticistarum
libros adhibuit. Inde iam apparet, cur nova artis, quae voca»
tur, criticae subsidia hac in collectione inveniri nonpossint:
cum careamus apparatu Eustathiano Neque ad nostrum con-
silium multum refert, quid revera in Eustath codicibus lega-
tur, cum atticistarum fragmenta totiens, ut vel obiter inspicienti
lexica graeca apertum fiet, apud Hes. Phot. Suid. B. A. Et.
Mag. Gud. ceteros redeant, ut haud dubium sit, quid scripse-
rint, etsi una ex parte fundamentum criticum debile videatur.

ln lexicis antem Aelii Dionysii et Pausaniae resarcinandis
id imprimis consilium secuti sumus ut fragmenta tantummode,
quae directa vocantur i. e. quae nomine auctorum ornata in-
veniuntur, colligeremus iisque ea tantum subiungeremus, quae
Eustathius 1 lexicis, quae appellat, rhetoricis sunm in usum con-
verterat. Elementorum vero ordini, quo Aelii Dionysii Pausa-
niae fragmenta promiscue proferentur, illa inserere noluimus
curn non de omnibus, sed de pluribus tantum originem atti-
cistis deberi constet. si cui cautius, quam par est, processisse
videamur, cavere, ne nimis providi quam temerarii vocemur,
maluimus.

Adnotationes vere, quas subiunximus, duas vias aperire
debent: ut cognoscatur, quotiens ex atticistarum opibus poste-
riores (vel lexicographi vel commentatores) sua deprompserint:
tum vero ut, quoad eius fieri possit, intellegamus, unde saecu-
lum illud Hadriani, quod attico sermoni imprimis incubuisse
constat, doctrinam suam hauserit, 11. ex Alexandrinorum doc-
trina ingenti.

Priusquam autem de atticistarum operibns accuratius no-
bis agendum est, paucissima illa, quae veteres de illorum vita
atque doctrina protulerunt, afferenda et examinanda sunt.

 

