38

supra allato contradicere videtur: neque tamen revera illi oon·
tradicit: immo res ita comparata est (ut saepissime factum esse
videmus), u novus quidam auctor quasi adlegetur, ubi tantum-
modo verba prioris auctoris, quinorum fontem adiit, adduntur,
ut πολλοὶ ἄλλοι nihil aliud sit, quam opinio altera ab atticista
ipso collaudata Eustatbii igitur loeus lacer mihi esse videtur: “
totam Aelii Dionysii doctrinam servaverunt Phot. Suid. Ael.
Dion. duas iarn opiniones protulit, quarum neutram suam feeit,
Diogenianus vero eam amplexus est, quae magnetem = Ἡ. λ.
fuisse negat. Quod autem eadem explicatio artificiosa loci Euri·
pidei apud Phot. Suid. legitur atque ap. Hes. respicitur (si enim
Platonem increpat, eum Oenei locum falso sensu accepisse in·
simulat), haec opinio Diogeniano fuit vetustior: non enim atti-
oistas ex Diogeniano hausisse cuiquam probatum est. Ex com·

muni fonte potius hauserunt, qui hoc loco vix repperiatur, cum
Athen. et Poll. taceant.

ΟΑΡ. V.

Cum in codicum Dionysii et Pausaniae, quales Photii et

Eustathii temporibus fuerunt, describendorum ratione videri·
mus et ipsa illa lexica non mendis caruisse et probabile fao-
tum sit, atticistas menda ex fontibus, quos ipsi adierunt, non·
nunquam transtulisse, facile, quanti momenti eorum doctrina sit,
minoris, quarn par est, aestimetur. Quod inimia fieri, inde mani-
festum erit, quod eisdem mendis imprimis adiuvamur, ut fontes
illos agnoscamus, unde atticistarum doctrina manaverit. Iam
supra saepius loci nobis attingendi erant, quibus per doctrinam
aetatis Hadrianeae usque ad Didymum et, si diis placet, ad
Alexandrinorum inexhaustam seientiam progredi licebat. Hoc
capite ea nobis exponenda proposuimus, quae adhuc de atti·
cistarum f ontibus congeri potuerunt. Quam quaestionem
hodie absolvi posse, dum tot praeclara adiumenta veteris et ex-
quisitae doctrinae adhuc lateant, dum veteres ipsi rel incuria
rel malignitate de veris auctoribus sapientiae, quam pro sua ven-
ditant, taceant, nemo expectaverit. Non systema hodie dari et
offerri poterit, singula tanturn, neque inter se· conexa, proferemus

Ut autern ratione progrediamur, fragmenta, quae huno

 

