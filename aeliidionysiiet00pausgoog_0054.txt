39

usque ad diem adservantur, sic dividenda videntur, ut singula
genera eruditionis, qualia apud utrumque atticistam apparent,
secernamus et per se singula contemplemur.

Quattuor autem genera eruditionis1) imprimis disiungenda
sunt:

1) Ea quae ex libris ex rerum ordine dispositis de
vitae aetatibus, de moribus Atheniensium, de ludibriis,
de nuptiis petita sunt, quae, utbreviter dicamus, curn Ari-
stophane Byzantio congruere videntur. Aelius Dion. et Pausa
, nias passim hos libros adierunt, sed ita, ut maior pars fragmen-
torum Aelii Dionysii ad rem iudiciariam ²) spectet, Pausanias
vero vitam privatam (glossae nuptiales ad unam omnes illi de-
bentur) magis illustrasse videatur. Huc addendae sunt glossae
ex operibus Didymi et Pamphili detractae: illa enim opera et
ipsa ad rerum ordinem processisse Bappius (Leipa Stud. VllI.
p. 126 sq.) et Schoenemannus (de Lexicogr. ant. Bonn 1886)
docuerunt.

2) Glossae, quae vel grammaticam vel orthogra- ·

phiam illustrare conantur, non multae, sed memoria di-
gnae: quarum in numero a) eae, quae vetustioris originis (for-
tasse, ut unum auctorem seligemus, Tryphonis) esse ridentur
neque communem doctrinam sequuntur, secernendae sunt ab
eis b) quae cum Herodiani et grammaticorum, qui eius doctu-
nam sequuntur, i. e. curn opinionibus inde ab altero p. Ο. n. sae· '
culo propagatis conspirant.

3) Glossae, quae proverbia explicant, ut ita dicamus pa-
roemiographicae: res sane ardua, in quarn nuper Hotop‚ Neue
Jahrbb. Suppl. XVI. p. ael-313 diligenter inquirere studuit et
causis idoneis demonstravit, Eustathium nec Zenobium nec
ceteras παροιμιῶν collectiones adiisse (p. 274) et atticistis sua
imprimis debere. —- Unde vero Pausanias (is enim hic potissi·
mum respiciendus est) sua deprompserit, non explicat. Res,
eum adhuc sub iudice lis sit et melior et plenior editio paroe-

miographorum adhuc desideretur, ad meliora tempora reicienda
esse videtur.

¹) Utilia huc attulit Rindfl. p. 22. sq.
⁹) Sic iam Phot. Bibl. c. 152. cf. p. 5.

 

